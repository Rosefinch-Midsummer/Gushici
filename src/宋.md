# 宋代

<!-- toc -->

## 李煜

煜字重光，初名從嘉嗣主景第六子，封安定郡公，進封鄭王，徙吳王，以尚書令知政事。宋建隆二年，嗣主南遷，立為太子監國。嗣主殂，襲位，更今名。開寶七年，宋師南征。八年，金陵陷，肉袒降於軍門，封違命侯。太平興國初改封隴西郡公。三年七月薨，年四十二，贈太師，封吳王。

### 虞美人

春花秋月何時了，  
往事知多少。  
小樓昨夜又東風，  
故國不堪回首月明中。  
  
雕欄玉砌應猶在，  
只是朱顏改。  
問君能有幾多愁，  
恰似一江春水向東流。

### 相見歡（林花謝了春紅）

林花謝了春紅，  
太匆匆，  
無奈朝來寒雨晚來風；  
  
胭脂淚，  
相留醉，  
幾時重，  
自是人生長恨水長東。

Forest flowers lose their spring hue,  
How very soon!  
Survive not the cold rain at dawn,   
Strong winds by night!  
 
So fond of those lovely rouged tears;  
Old days again?  
The river always flows east, life  
Is always sad.  

### 相見歡（無言獨上西樓）

無言獨上西樓，  
月如鉤，  
寂寞梧桐深院鎖清秋。  
  
剪不斷，  
理還亂，  
是離愁，  
別是一番滋味在心頭。

### 菩薩蠻

花明月暗籠輕霧，
今霄好向郎邊去！
刬襪步香階，
手提金縷鞋。

畫堂南畔見，
一向偎人顫。
奴為出來難，
教君恣意憐。

### 浪淘沙令

簾外雨潺潺，  
春意闌珊。  
羅衾不耐五更寒。  
夢裏不知身是客，  
一餉貪歡。  
  
獨自莫憑欄，  
無限江山，  
別時容易見時難。  
流水落花春去也，  
天上人間。

## 柳永

原名三變，字景庄。後改名永，字耆卿。排行第七，又稱柳七。崇安（今屬福建）人。北宋職業詞人。

### 望海潮

東南形勝，三吳都會，錢塘自古繁華。  
煙柳畫橋，風簾翠幕，參差十萬人家。  
雲樹繞堤沙，怒濤卷霜雪，天塹無涯。  
市列珠璣，戶盈羅綺，競豪奢。  
  
重湖疊巘清嘉，有三秋桂子，十里荷花。  
羌管弄晴，菱歌泛夜，嬉嬉釣叟蓮娃。  
千騎擁高牙，乘醉聽簫鼓，吟賞煙霞。  
異日圖將好景，歸去鳳池誇。

### **雨霖鈴**

寒蟬淒切。  
對長亭晚，驟雨初歇。  
都門帳飲無緒，留戀處，蘭舟催發。  
執手相看淚眼，竟無語凝咽。  
念去去、千里煙波，暮靄沈沈楚天闊。  
  
多情自古傷離別。  
更那堪、冷落清秋節。  
今宵酒醒何處，楊柳岸、曉風殘月。  
此去經年，應是良辰好景虛設。  
便縱有、千種風情，更與何人說。

### **八聲甘州**

對瀟瀟暮雨灑江天，一番洗清秋。  
漸霜風淒緊，關河冷落，殘照當樓。  
是處紅衰翠減，苒苒物華休。  
惟有長江水，無語東流。  
  
不忍登高臨遠，望故鄉渺邈，歸思難收。  
歎年來蹤跡，何事苦淹留。  
想佳人、妝樓顒望，誤幾回、天際識歸舟。  
爭知我、倚闌干處，正恁凝愁！

### 鶴沖天 (黃金榜上)

黃金榜上，偶失龍頭望。明代暫遺賢，如何向？未遂風雲便，爭不恣遊狂蕩。何須論得喪？才子詞人，自是白衣卿相。  
  
煙花巷陌，依約丹青屏障。幸有意中人，堪尋訪。且恁偎紅倚翠，風流事，平生暢。青春都一晌。忍把浮名，換了淺斟低唱！

### 蝶戀花(佇倚危樓風細細)

佇倚危樓風細細。  
望極春愁，黯黯生天際。  
草色煙光殘照裡，無言誰會憑欄意？  
  
擬把疏狂圖一醉。  
對酒當歌，強樂還無味。  
衣帶漸寬終不悔，為伊消得人憔悴。


## 歐陽修

字永叔，號醉翁、六一居士，諡文忠，中國吉州永丰（今屬江西）人，北宋仁宗儒學家、作家、官員，曾繼包拯接任開封府尹，為唐宋八大家之一。

### 踏莎行 (候館梅殘)

候館梅殘，溪橋柳細，草薰風暖搖征轡，離愁漸遠漸無窮，迢迢不斷如春水。  

寸寸柔腸，盈盈粉淚，樓高莫近危欄倚，平蕪盡處是春山，行人更在春山外。

### 玉樓春

樽前擬把歸期說，未語春容先慘咽；人生自是有情痴，此恨不關風與月。
離歌且莫翻新闋，一曲能教腸寸結；直須看盡洛陽花，始共春風容易別。

### 生查子·元夕

去年元夜時，花市燈如晝；月上柳梢頭，人約黃昏後。
今年元夜時，月與燈依舊；不見去年人，淚濕春衫袖。

### 青玉案 (一年春事都來幾)

一年春事都來幾。 　  
早過了、三之二。  
綠暗紅嫣渾可事。  
綠楊庭院，  
暖風簾幕，  
有箇人憔悴。 　  
  
買花載酒長安市。  
又爭似、家山見桃李。  
不枉東風吹客淚， 　  
相思難表，  
夢魂無據，  
惟有歸來是。

### 蝶戀花 (庭院深深深幾許)

庭院深深深幾許，楊柳堆煙、簾幕無重數；玉勒雕鞍遊冶處，樓高不見章臺路。
雨橫風狂三月暮，門掩黃昏、無計留春住；淚眼問花花不語，亂紅飛過鞦韆去。

## 范仲淹

字希文，諡文正。

### **漁家傲·秋思**

塞下秋來風景異  
衡陽雁去無留意  
四面邊聲連角起  
千嶂裏  
長煙落日孤城閉  
  
濁酒一杯家萬里  
燕然未勒歸無計  
羌管悠悠霜滿地  
人不寐  
將軍白髮征夫淚

### 蘇幕遮
 
碧雲天，黃葉地，  
秋色連波，波上寒煙翠。  
山映斜陽天接水，  
芳草無情，更在斜陽外。  
 
黯鄉魂，追旅思，  
夜夜除非，好夢留人睡。  
明月樓高休獨倚，  
酒入愁腸，化作相思淚。  

Clouds in blue sky, ground leaves yellow;  
Autumn plies on cold misty waves.  
Mountains reflect the setting sun,  
While water merges with heavens.  
Fragrant grass is void of passion,  
Lies there beyond the slanting light.  
 
Away from home I feel dismal;  
Night after night I cannot sleep  
Unless there has been a nice dream.  
Look not afar when moon is bright;  
Wine entering gloomy bowels  
Becomes tears of love and yearning.  

## 蘇軾

### 卜算子・黃州定慧院寓居作
 
缺月挂疏桐，漏斷人初靜。  
誰見幽人獨往來？  
縹緲孤鴻影。  
 
驚起卻回頭，有恨無人省。  
揀盡寒枝不肯棲，  
寂寞沙洲冷。  
 
The waning moon hangs behind the bare tree,  
It is late night before the mind calms down.  
Who sees the hermit come and go alone?  
Like the dim shadow of that lone wild goose.  
 
Scared, it flies up but turns its head around,  
With bitterness nobody knows about.  
It cannot find a cold twig fit to perch,  
The sandbank is deserted and chilly.  

## 秦觀

### 踏莎行(霧失樓臺)

霧失樓臺  
月迷津渡  
桃源望斷無尋處  
可堪孤館閉春寒  
杜鵑聲裡斜陽暮  

驛寄梅花  
魚傳尺素  
砌成此恨無重數  
郴江幸自繞郴山  
為誰流下瀟湘去  

Mists thick, moon dim; landing not seen;  
I look afar, no Shangri-la.  
How can I endure this spring cold  
Inside this desolate tavern?  
And the sun is fast going down  
Amid the loud cries of cuckoos!  
 
The more gifts and mail I receive,  
The more unhappy I become.  
So content is the stream circling the hill,  
For whom is it flowing down the rivers?  

### 鵲橋仙 (七夕)

纖雲弄巧，飛星傳恨，銀漢迢迢暗度。  
金風玉露一相逢，便勝卻人間無數。  

柔情似水，佳期如夢，忍顧鵲橋歸路。  
兩情若是久長時，又豈在朝朝暮暮。  

## 周邦彥

### 蘇幕遮（燎沈香）
 
燎沈香，消溽暑。  
鳥雀呼晴，侵曉窺檐語。  
葉上初陽乾宿雨，  
水面清圓，一一風荷舉。  
 
故鄉遙，何日去？  
家住吳門，久作長安旅。  
五月漁郎相憶否？  
小楫輕舟，夢入芙蓉浦。  

I burn incense to drive the damp away;  
Under eaves birds chirp to greet the clear sky;  
The first rays dry the raindrops left on leaves.  
From the clear round leaves over the water  
Lotus blooms shoot up swaying in the wind.  
 
When shall I return to my distant home?  
So many years staying away from it!  
My old fishing friends, do you remember  
How we row our boat to the lotus pond?  
Oh, how sweet a dream in early summer!  


## 賀鑄

字方回，衛州人，孝惠皇后族孫。元祐中，通判泗州，又倅太平州，退居吳下。有《慶湖遺老集》二十九卷、《東山寓聲樂府》三卷。

### 青玉案 (凌波不過橫塘路／春暮)

凌波不過橫塘路  
但目送芳塵去  
錦瑟年華誰與度  
月台花謝  
瑣窗朱戶  
惟有春知處  

碧雲冉冉蘅皋暮  
彩筆新題斷腸句  
試問閒愁都幾許  
一川烟草  
滿城風絮  
梅子黃時雨  

### 踏莎行
 
楊柳回塘，鴛鴦別浦，  
綠萍漲斷蓮舟路。  
斷無蜂蝶慕幽香，  
紅衣脫盡芳心苦。  
 
返照迎潮，行雲帶雨，  
依依似與騷人語：  
當年不肯嫁春風，  
無端卻被秋風誤。  

Willows thrive by the pond,  
Mandarin ducks linger,  
Jam-packed duckweeds block the lotus boat’s way.  
Scent too faint to charm bees and butterflies,  
Red coat stripped off, a bitter heart reveals.  
 
At twilight water glows,  
Moving clouds bring rain;  
It appears to whisper to the poet:  
“I refused to marry the spring breeze then,  
Am helpless now as autumn wind draws near.”   
 


## 岳飛

字鵬舉，河北（指黃河以北，而非今河南、河北之省界）相州湯陰（今河南安陽市湯陰縣）永和鄉孝悌里人。

### **小重山**  （昨夜寒蛩不住鳴）

昨夜寒蛩不住鳴。  
驚回千里夢，已三更。  
起來獨自遶階行。  
人悄悄，簾外月朧明。  
  
白首為功名。  
舊山松竹老，阻歸程。  
欲將心事付瑤琴。
知音少，弦斷有誰聽？

### 滿江紅

怒髮沖冠，憑闌處，潚潚雨歇。  
抬望眼，仰天長嘯，壯懷激烈。  
三十功名塵與土，八千里路雲和月。  
莫等閒，白了少年頭，空悲切。  
  
靖康恥，猶未雪；臣子恨，何時滅？  
駕長車，踏破賀蘭山缺。  
壯志飢餐胡虜肉，笑談渴飲匈奴血。  
待從頭，收拾舊山河，朝天闕!

## 朱子

### 觀書有感

半畝方塘一鑑開  
天光雲影共徘徊  
問渠那得清如許  
為有源頭活水來  

The small square pond a mirror shows  
Sky and clouds cast moving shadows  
How can as clear as such it grows  
From a fount living water flows  


## 劉過

刘過，字改之，盧陵人，號龍州道人。有《龍州詞》。一云太和人。

### **唐多令**  蘆葉滿汀洲

蘆葉滿汀洲，寒沙帶淺流。二十年重過南樓。柳下繫船猶未穩，能幾日，又中秋。  
黃鶴斷磯頭，故人曾到不？舊江山渾是新愁。欲買桂花同載酒，終不似，少年遊。


## 蔣捷

字勝欲，號竹山，宋末元初詞人，與周密、王沂孫和張炎一起被稱為「宋末四大家」。

### 虞美人聽雨

少年聽雨歌樓上，  
紅燭昏羅帳。  
壯年聽雨客舟中，  
江闊雲低斷雁叫西風。  
  
而今聽雨僧廬下，  
鬢已星星也。  
悲歡離合總無情，  
一任階前點滴到天明。  

When I was young I listened to rain at  
a song chamber where I had fun all night.  
Grown-up, I listened on a riverboat,  
with a lone wild goose crying in west wind.  
 
Now in old age I listen to rain in  
a monastery, my hair turning all white.  
No more grief nor joy, parting nor meeting,  
I just hear raindrops tap the steps all night.  
 


### 虞美人梳樓

絲絲楊柳絲絲雨  
春在溟濛處  
樓兒忒小不藏愁  
幾度和雲飛去覓歸舟  

天憐客子鄉關遠  
借與花消遣  
海棠紅盡綠闌干  
才卷朱簾卻又晚風寒  




